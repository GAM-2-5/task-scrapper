Adresa u IPv4 protokolu je 32-bitni binarni broj koji se obično zapisuje tako da se podjeli u četiri 8-bitna
broja te se ta četiri broja pretvore u dekadski sustav i zapišu s lijeva na desno odvojeni točkama. Tako je,
na primjer, 18.62.96.0 zapis adrese 00010010 00111110 01100000 00000000 (razmaci su umetnuti samo za
lakše čitanje).
Podmreža je skup adresa koji se opisuje pomoću jedne adrese i prefiksa – cijelog broja između 0 i 32.
Podmreža sa adresom D i prefiksom P sadrži točno one adrese X koje se sa D podudaraju u prvih P
binarnih znamenaka s lijeva. Podmrežu zapisujemo tako da zapišemo adresu i prefiks odvojene kosom
crtom ‘/’. Također, pravilo je da kod zapisivanja podmreže, adresa D ima svojstvo da su sve binarne
znamenke nakon P-te slijeva jednake nuli.
Tako na primjer, podmreža 18.62.96.0/24 sadrži točno 256 adresa i to sve adrese između 18.62.96.0 i
18.62.96.255, dok podmreža 0.0.0.0/0 sadrži svih 232 mogućih adresa.
Podzadatak A: Napišite program koji će za zadanu adresu i niz podmreža odrediti kojim podmrežama
adresa pripada, a kojima ne.
Podzadatak B: Za zadani niz podmreža također je potrebno odrediti duljinu njegovog najkraćeg zapisa.
Točnije, neka je A skup svih adresa koji pripadaju barem jednoj zadanoj podmreži (drugim riječima, A je
unija svih zadanih podmreža). Vaš program mora odrediti najmanji broj K tako da je moguće A prikazati
kao uniju nekih K podmreža (koje su možda različite od zadanih podmreža).
ULAZNI PODACI
U prvom redu nalazi se prirodni broj, N (1 ≤ N ≤ 200) - broj podmreža. U svakom od sljedećih N redova
nalazi se opis jedne podmreže - niz znakova oblika 'A1.A2.A3.A4/P' gdje su A1, A2, A3, A4 cijeli brojevi
između 0 i 255 uključivo, a P cijeli broj između 0 i 32 uključivo.
Za svaku adresu će vrijediti da su sve znamenke u binarnom zapisu nakon P-te znamenke s lijeva jednake
nuli. Dozvoljeno je da se ista podmreža pojavljuje više puta te da su neke podmreže u potpunosti
sadržane u drugima.
U sljedećem redu nalazi se jedna adresa - niz znakova oblika 'A1.A2.A3.A4' gdje su A1, A2, A3, A4 cijeli
brojevi između 0 i 255 uključivo.
Jedini znakovi koji se pojavljuju u opisu adrese su znamenke i znak '.' (točka). Jedini znakovi koji se
pojavljuju u opisu podmreže su znamenke te znakovi '.' (točka) i '/' (kosa crta prema naprijed).
IZLAZNI PODACI
U prvi red potrebno je ispisati niz od točno N znakova bez razmaka. K-ti po redu znak treba biti ‘1’ ako
zadana adresa pripada K-toj po redu podmreži s ulaza, a ‘0’ inače.
U drugi red potrebno je ispisati traženu duljinu najkraćeg zapisa zadanog niza podmreža.
BODOVANJE
Ukoliko je prvi red izlaza ispravan natjecatelj dobiva 30% bodova za taj test podatak.
Ukoliko je prvi red neispravan, natjecatelj dobiva nula bodova čak i ako je drugi red ispravan.
PRIMJERI TEST PODATAKA
ulaz
3
129.255.0.0/27
129.255.0.0/32
129.255.0.0/32
128.0.0.0
izlaz
000
1
ulaz
4
2.0.0.0/8
3.0.0.0/8
64.0.0.0/3
66.0.0.0/8
66.123.0.7
izlaz
0011
2
ulaz
4
58.128.239.128/26
58.128.239.192/26
58.128.239.0/25
58.128.239.192/26
58.128.239.255
izlaz
0101
1
Pojašnjenje prvog primjera: Sve adrese pokrivene navedenim podmrežama mogu se opisati pomoću samo
jedne podmreže: 129.255.0.0/27.
Pojašnjenje drugog primjera: Sve adrese pokrivene navedenim podmrežama mogu se opisati pomoću
dvije podmreže: 2.0.0.0/7 te 64.0.0.0/3.
Pojašnjenje trećeg primjera: Sve adrese pokrivene navedenim podmrežama mogu se opisati pomoću
jedne podmreže: 58.128.239.0/24.